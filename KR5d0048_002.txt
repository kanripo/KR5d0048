# -*- mode: mandoku-view -*-
#+TITLE: 鬼谷子
#+DATE: 2015-09-11 03:55:30
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 2

谷子卷中¶
　　　飛箝篇五(飛謂作聲譽以飛揚之箝/謂牽持緘束令不得脫也)¶
(言取人之道先作聲譽以飛揚之彼/必露情竭志而無隱然後因其所好)¶
(牽持緘束今/不得轉移)¶
凡度權量能所以徴逺來近¶
　凡度其權畧量其材能爲逺作聲譽者所¶
　以徴逺而來近也謂賢者所在或逺或近¶
　以此徴來若燕昭尊隗即其事也¶
立⬤而制事必先察同異别是非之語¶
　言逺近旣至乃立賞罰之⬤制能否之事<md:KR5d0048_HFL_002-001b>¶
<pb:KR5d0048_SBCK_002-1b>
　事⬤旣立必先察黨與之同異别言語之¶
　是非¶
見内外之辭知有無之數¶
　外謂浮虚内謂情實有無謂道術能杏又¶
　必見其情僞之辭知其能否之數¶
決安危之計定親踈之事¶
　旣察同異别是非見内外知有無然後與¶
　之決安危之計定親踈之事則賢不肖可¶
　知也¶
然後乃權量之其有隱括乃可徴乃可求乃<md:KR5d0048_HFL_002-002a>¶
<pb:KR5d0048_SBCK_002-2a>
可用¶
　權之所以知其輕重量之所以知其長短¶
　輕重旣分長短旣形乃施隱括以輔其曲¶
　直如此則徴之亦可求之亦可用之亦可¶
引鉤箝之辭飛而箝之¶
　鉤謂誘致其情言人之材性各有差品故¶
　鉤箝之辭亦有等級故引鉤箝之辭内惑¶
　而得其情曰鉤外譽而得其情曰飛得情¶
　即箝持之令不得脫移故曰鉤箝故曰飛¶
　鉤箝<md:KR5d0048_HFL_002-002b>¶
<pb:KR5d0048_SBCK_002-2b>
鉤箝之語其⬤辭也乍同乍異¶
　謂⬤鉤箝之辭或捭而同之或合而異之¶
　故曰乍同乍異也¶
其不可善者或先徴之而後重累¶
　不可善謂鉤箝之辭所不能動如此必先¶
　命徴召之重累者謂其人旣至然後狀其¶
　材所有其人旣至然後都狀其材術所有¶
　知其所能人或因此從化者也¶
或先重以累而後毁之¶
　或有雖都狀其所有猶未從化然後就其<md:KR5d0048_HFL_002-003a>¶
<pb:KR5d0048_SBCK_002-3a>
　材術短者訾毁之人或過而從之言不知¶
　化者也¶
或以重累爲毀或以毁爲重累¶
　或有狀其所有其短自形此以重累爲毁¶
　也或有歷⬤其短材術便著此以毁爲重¶
　累也爲其人難動故或重累之或訾毁之¶
　所以驅誘令從化¶
其用或稱財貨⬤瑋珠玉璧白采色以事之¶
　其用謂人旣從化將用之必先知其性行¶
　好惡動以財貨采色者欲知其人貪廉也<md:KR5d0048_HFL_002-003b>¶
<pb:KR5d0048_SBCK_002-3b>
或量能立⬤以鉤之¶
　量其能之優劣然後立去就之勢以鉤其¶
　情以知智謀¶
或伺候見⬤而箝之¶
　謂伺彼行事見其⬤而箝持之以知其勇¶
　怯也¶
其事用抵巇¶
　謂此上事用抵巇之術而爲之¶
將欲用之天下必度權量能見天時之盛衰¶
制地形之廣狹岨嶮之難易人民貨財之多<md:KR5d0048_HFL_002-004a>¶
<pb:KR5d0048_SBCK_002-4a>
少諸侯之交孰親孰踈孰愛孰憎¶
　將用之於天下謂用飛箝之術輔於帝王¶
　度權量能欲知帝王材能可輔成否天時¶
　盛衰地形廣狹人民多少又欲知天時地¶
　利人和合其泰否諸侯之交親踈愛憎又¶
　欲知從否之衆寡¶
心意之慮懐審其意知其所好惡乃就⬤其¶
所重以飛箝之辭鉤其所好以箝求之¶
　旣審其慮懷知其好惡然後就其所最重¶
　者而⬤之又以飛箝之辭鉤其所好旣知<md:KR5d0048_HFL_002-004b>¶
<pb:KR5d0048_SBCK_002-4b>
　其所好乃箝而求之所好不違則何⬤而¶
　不行哉¶
用之於人則量智能權材力料氣⬤爲之樞¶
機以迎之隨之以箝和之以意宜之此飛箝¶
之綴也¶
　用之於人謂用飛箝之術於諸侯也量智¶
　能料氣熱者亦欲知其智謀能否也樞所¶
　以主門之動靜機所以主弩之放發言旣¶
　知其諸侯智謀能否然後立法鎭其動靜¶
　制其放發猶⬤之於門機之於弩或先而<md:KR5d0048_HFL_002-005a>¶
<pb:KR5d0048_SBCK_002-5a>
　迎之或後而隨之皆箝其情以和之用其¶
意以宜之如此則諸侯之權可得而執巳¶
　之恩又得而固故曰飛箝之綴也謂用飛¶
　箝之術連於人也¶
用於人則空徃而實來綴而不失以究其辭¶
可箝而從可箝而横可引而東可引而西可¶
引而南可引而北可引而反可引而覆¶
　用於人謂以飛箝之術任使人也但以聲¶
　譽⬤之故曰空徃彼則開心露情歸附於¶
　巳故曰實來旣得其情必綴而勿失又令<md:KR5d0048_HFL_002-005b>¶
<pb:KR5d0048_SBCK_002-5b>
　敷奏以言以究其辭如此則從横東西南¶
　北反覆惟在巳之箝引無思不服¶
雖覆能復不失其度¶
　雖有覆敗必能復振不失其節度此箝之¶
　終也¶
　　　忤合第六(大道旣隠正道不得坦然/而行故將合於此必忤於)¶
(彼令其不疑然後可行其/意即伊吕之去就是也)¶
凡趨合倍反計有適合¶
　言趨合倍反雖參差不齊然後施之計謀¶
　理乃適合<md:KR5d0048_HFL_002-006a>¶
<pb:KR5d0048_SBCK_002-6a>
化轉環屬各有形⬤反覆相求因事爲制¶
　言倍反之理隨化而轉如連環之屬然其¶
　去就各有形⬤或反或覆理自相求莫不¶
　因彼事情爲之立制也¶
是以聖人居天地之間立身御世施敎⬤聲¶
明名也必因事物之會觀天時之宜因之所¶
多所少以此先知之與之轉化¶
　所多所少謂政敎所宜多所宜少也旣知¶
　多少所宜然後爲之増减故曰以此先知¶
　謂用倍反之理知之也轉化謂轉變以從<md:KR5d0048_HFL_002-006b>¶
<pb:KR5d0048_SBCK_002-6b>
　化也¶
世無常貴事無常師¶
　能仁爲貴故無常貴立善爲師故無常師¶
聖人常爲無不爲所聽無不聽¶
　善必爲之故無不爲無稽之言不聽故無¶
　所聽¶
成於事而合於計謀與之爲主¶
　於事必成於謀必合如此者與衆立之推¶
　以爲主也¶
合於彼而離於此計謀不兩忠<md:KR5d0048_HFL_002-007a>¶
<pb:KR5d0048_SBCK_002-7a>
合於彼必離於此是其忠謀不得兩施也¶
必有反忤反於是忤於彼忤於此反於彼其¶
術也¶
　旣有不兩施宜行反忤之術反忤者意欲¶
　反合於此必行忤於彼忤者設疑其事令¶
　昧者不知⬤其事也¶
用之天下必量天下而與之用之國必量國¶
而與之用之家必量家而與之用之身必量¶
身材能氣⬤而與之大小進退其用一也¶
　用之者謂反忤之術量者謂其事業有無<md:KR5d0048_HFL_002-007b>¶
<pb:KR5d0048_SBCK_002-7b>
　與謂與之親凡行忤者必稱其事業所有¶
　而親媚之則暗主無從而覺故得行其術¶
　也所行之術雖有大小進退之異然而至¶
　於稱事⬤親則一故曰其用一也¶
必先謀慮計定而後行之以飛箝之術¶
　將行反忤之術必須先定計謀然後行之¶
　又用飛箝之術以彌縫之¶
古之善背向者乃恊四海包諸侯忤合之地¶
而化轉之然後以之求合¶
　言古之深識背向之理者乃合同四海兼<md:KR5d0048_HFL_002-008a>¶
<pb:KR5d0048_SBCK_002-8a>
　并諸侯驅置忤合之地然後設法變化而¶
　轉移之衆心旣從乃求其眞主而與之合¶
　也¶
故伊尹五就湯五就桀然後合於湯吕尚三¶
就文王三入殷而不能有所明然後合於文¶
王¶
　伊尹所以就桀紂者以忤之令不疑彼旣¶
　不疑然後得合於其眞主矣¶
此知天命之箝故歸之不疑也¶
　以天命系於殷湯文王故二臣歸二主不<md:KR5d0048_HFL_002-008b>¶
<pb:KR5d0048_SBCK_002-8b>
　疑也¶
非至聖人逹奥不能御世勞心苦思不能原¶
事不悉心見情不能成名材質不惠不能用¶
兵忠實無眞不能知人故忤合之道已必自¶
度材能知睿量長短逺近孰不如¶
　夫忤合之道不能行於勝已而必用之於¶
　不我若故知誰不如然後行之也¶
乃可以進乃可以退乃可以縱乃可以横¶
　旣行忤合之道於不如已者則進退縱横¶
　唯吾所欲耳<md:KR5d0048_HFL_002-009a>¶
<pb:KR5d0048_SBCK_002-9a>
　　　揣篇第七(古之善用天下者必量天/下之權而揣諸侯之情量)¶
(權不審不知强弱輕重之稱揣情不/審不知隱匿變化之動靜何謂量權)¶
(曰度於大小謀於衆/寡稱貨財之有無)¶
少饒乏有餘不足幾何辨地形之險易孰利¶
孰害謀慮孰長孰短君臣之親踈孰賢孰不¶
肖與賔客之知睿孰少孰多觀天時之禍福¶
孰吉孰㐫諸侯之親孰用孰不用百姓之心¶
去就變化孰安孰危孰好孰憎反側孰便能¶
知如此者是謂權量¶
　天下之情必見於權也善修量權其情可<md:KR5d0048_HFL_002-009b>¶
<pb:KR5d0048_SBCK_002-9b>
　得而知之知其情而用之者何適而不可¶
　哉¶
揣情者必以其甚喜之時徃而極其欲也其¶
有欲也不能隱其情必以其甚懼之時徃而¶
極其惡也其有惡也不能隱其情情欲必失¶
其變¶
　夫人之性甚喜則所欲著甚懼則所惡彰¶
　故因其彰著而徃極之惡欲旣極則其情¶
　不隱是以情欲因喜懼之變而失也¶
感動而不知其變者乃且錯其人勿與語而<md:KR5d0048_HFL_002-010a>¶
<pb:KR5d0048_SBCK_002-10a>
更問所親知其所安¶
　雖因喜懼之時以欲惡感動尚不知其變¶
　如此者乃且置其人無與之語徐徐更問¶
　斯人之所親則其情欲所安可知也¶
夫情變於内者形見於外故常必以其見者¶
而知其隱者此所謂測深揣情¶
　夫情貌不差内變者必見外貌故常以其¶
　外見而知其内隱觀色而知情者必用此¶
　道此所謂測深揣情也¶
故計國事者則當審權量⬤人主則當審揣<md:KR5d0048_HFL_002-010b>¶
<pb:KR5d0048_SBCK_002-10b>
情謀慮情欲必出於此¶
　審權量則國事可計審揣情則人主可⬤¶
　至於謀慮情欲皆揣而後行故曰謀慮情¶
　欲必出於此也¶
乃可貴乃可賤乃可重乃可輕乃可利乃可¶
害乃可成乃可敗其數一也¶
　言審於揣術則貴賤成敗唯已所制無非¶
　揣術所爲故曰其數一也¶
故雖有先王之道聖智之謀非揣情隱匿無¶
所索之此謀之大本也而⬤之法也<md:KR5d0048_HFL_002-011a>¶
<pb:KR5d0048_SBCK_002-11a>
　先王之道聖智之謀雖弘曠玄妙若不兼¶
　揣情之術則彼之隱匿從何而求之然則¶
　揣情者乃成謀之本而⬤之法制也¶
常有事於人人莫先事而至此最難爲¶
　挾揣情之術者必包獨見之明故有事於¶
　人人莫能先也又能窮幾盡變故先事而¶
　至自非體玄極妙則莫能爲此矣故曰此¶
　難爲者也¶
故曰揣情最難守司言必時其謀慮¶
　人情險於山川難於知天今欲揣度而守<md:KR5d0048_HFL_002-011b>¶
<pb:KR5d0048_SBCK_002-11b>
　司之不亦難乎故曰揣情最難守司謀慮¶
　出於人情必當知其時節此其所以最難¶
　也¶
故觀蜎飛蠕動無不有利害可以生事羙生¶
事者幾之⬤也¶
　蜎飛蠕動微虫耳亦猶懷利害之心故順¶
　之則喜恱逆之則勃怒況於人乎況於⬤¶
　神乎是以利害者理所不能無順逆者事¶
　之所必行然則順之招利逆之致害理之¶
　常也觀此可以成生事之羙生事者必審<md:KR5d0048_HFL_002-012a>¶
<pb:KR5d0048_SBCK_002-12a>
　幾微之勢故曰生事者幾之⬤也¶
此揣情飾言成文章而後論之¶
　言旣揣其情然後修飾言語以遵之故⬤¶
　辭必使成文章而后可論也¶
　　　摩篇第八¶
摩之符也内符者揣之主也¶
　謂揣知其情然後以其所欲摩之故摩爲¶
　揣之術内符者謂情欲動於内而符驗見¶
　於外揣者見外符而知内情故曰符爲揣¶
　之主也<md:KR5d0048_HFL_002-012b>¶
<pb:KR5d0048_SBCK_002-12b>
用之有道其道必隱¶
　揣者所以度其情慕摩者所以動而内符¶
　用揣摩者必先定其理故曰用之有道然¶
　則以情度情情本潜宻故曰其道必隱也¶
微摩之以其所欲測而深之内符必應其應¶
也必有爲之¶
　言旣揣知其情所趨向然後以其所欲微¶
　而摩之得所欲而情必動又測而探之如¶
　此則内符必應内符旣應必欲爲其所爲¶
　也<md:KR5d0048_HFL_002-013a>¶
<pb:KR5d0048_SBCK_002-13a>
故微而去之是謂塞窌匿端隱貌逃情而人¶
不知故成其事而無患¶
　君旣所爲事必可成然後從之臣事貴於¶
　無成有終故微而去之爾若己不同於此¶
　計令功歸於君如此可謂塞窌匿端隱貌¶
　逃情情逃而窌塞則人何從而知之人旣¶
　不知所以息其所僣妬故能成事而無患¶
也¶
摩之在此符之在彼從而應之事無不可¶
　此摩甚微彼應自著觀者但覩其著而不<md:KR5d0048_HFL_002-013b>¶
<pb:KR5d0048_SBCK_002-13b>
　見其微如此用之功專在彼故事無不可¶
　也¶
古之善摩者如操鉤而臨深淵餌而投之必¶
得魚焉故曰主事日成而人不知主兵日勝¶
而人不畏也¶
　釣者露餌而藏鉤故魚不見鉤而可得賢¶
　者觀功而隱摩故人不知摩而自服故曰¶
　主事日成而人不知也兵勝由於善摩摩¶
　隱則無從而畏故曰主兵日勝而人不畏¶
　也<md:KR5d0048_HFL_002-014a>¶
<pb:KR5d0048_SBCK_002-14a>
聖人謀之於隂故曰神成之於陽故曰明¶
　潜謀隂宻日用不知若神道之不測故曰¶
　神也功成事遂煥然彰著故曰明也¶
所謂主事日成者積德也而民安之不知其¶
所以利積善也而民道之不知其所以然而¶
天下比之神明也¶
　聖人者體道而設敎參天地而施化韜光¶
　晦迹藏用顯仁故人安得而不知其所以¶
　利從道而不知其所以然故比之神明¶
主兵日勝者常戰於不爭不費而民不知所<md:KR5d0048_HFL_002-014b>¶
<pb:KR5d0048_SBCK_002-14b>
以服不知所以畏而天下比之神明¶
　善戰者絶禍於心胷禁邪於未萌故以不¶
　爭爲戰師旅不起故國用不費至德潜暢¶
　玄風遐扇功成事就百姓皆得自然故不¶
　知所以服不知所以畏比之於神明¶
其摩者有以平有以正有以喜有以怒有以¶
名有以行有以廉有以信有以利有以卑¶
　凡此十者皆摩之所由而發言人之材性¶
　參差事務變化故摩者亦消息盈虚因幾¶
　而動之<md:KR5d0048_HFL_002-015a>¶
<pb:KR5d0048_SBCK_002-15a>
平者靜也正者直也喜者恱也怒者動也名¶
者發也行者成也廉者潔也信者明也利者¶
求也卑者謟也¶
　名貴發⬤故曰發也行貴成功故曰成也¶
故聖所獨用者衆人皆有之然無成功者其¶
用之非也¶
　言上十事聖人獨用以爲摩而能成功立¶
　事然衆人莫不有所以用之非道不能成¶
故謀莫難於周宻⬤莫難於悉聽事莫難於¶
必成此三者然後能之<md:KR5d0048_HFL_002-015b>¶
<pb:KR5d0048_SBCK_002-15b>
　謀不周宻則失幾而害成⬤不悉聽則違¶
　順而生疑事不必成則止簣而有廢皆有¶
　所難能任之而無難者其唯聖人乎¶
故謀必欲周宻必擇其所與通者⬤也故曰¶
或結而無隙也¶
　爲通者⬤謀必虚受如受石投水開流而¶
　納泉如此則何隙而可得故曰結而無隙¶
　也¶
夫事成必合於數故曰道數與時相偶者也¶
　夫謀成必先考合於術數故道術時三者<md:KR5d0048_HFL_002-016a>¶
<pb:KR5d0048_SBCK_002-16a>
　相偶合然後事可成而功業可立也¶
⬤者聽必合於情故曰情合者聽¶
　進⬤而能令聽者其唯情合者乎¶
故物歸⬤抱薪趨火燥者先燃平地注水濕¶
者先濡此物⬤相應於⬤譬猶是也此言内¶
符之應外摩也如是¶
　言内符之應外摩得⬤則應譬猶水流就¶
　濕火行就燥也¶
故曰摩之以其⬤焉有不相應者乃摩之以¶
其欲焉有不聽者故曰獨行之道<md:KR5d0048_HFL_002-016b>¶
<pb:KR5d0048_SBCK_002-16b>
　善於摩者其唯聖人乎故曰獨行之道者¶
　也¶
夫幾者不晚成而不抱久而化成¶
　見幾而作何晚之有功成不拘何抱之久¶
　行此二者可以化天下¶
　　　權篇第九¶
⬤之者⬤之也⬤之者資之也¶
　⬤者⬤之於彼人也⬤之者有資於彼人¶
　也資取也¶
飾言者假之也假之者益損也<md:KR5d0048_HFL_002-017a>¶
<pb:KR5d0048_SBCK_002-17a>
　⬤者所以文飾言語但假借以求入於彼¶
　非事要也亦旣假之須有損益故曰假之¶
　者損益之謂也¶
應對者利辭也利辭也輕論也¶
　謂彼有所問卒應而對之者但便利辭也¶
　辭務便利故所¶
成義者明之也明之者符驗也¶
　覈實事務以成義理者欲明其眞僞也眞¶
　僞旣明則符驗自　符驗也言或反覆¶
　欲相却也<md:KR5d0048_HFL_002-017b>¶
<pb:KR5d0048_SBCK_002-17b>
難言者却論也却論者釣幾也¶
　言或不合反覆相難所以却論前事也却¶
　論者必理精而事明幾微可得而盡矣故¶
　曰却論者釣幾也求其深微曰釣也¶
佞言者謟而于忠¶
　謟者先意承欲以求忠名故曰謟而于忠¶
䛕言者⬤而于智¶
　博者繁稱文辭以求智名故曰博而于智¶
平言者決而于勇¶
　決者縱舍不疑以求勇名故曰決而于智<md:KR5d0048_HFL_002-018a>¶
<pb:KR5d0048_SBCK_002-18a>
戚言者權而于信¶
戚者憂也謂象憂戚而陳言也權者策選¶
　進謀以求信名故曰權而于信¶
静言者反而于勝¶
　静言者謂象清淨而陳言反者先分不足¶
　以窒非以求勝名故曰反而于勝¶
先意成欲者謟也繁稱文辭者博也䇿選進¶
謀者權也縱舍不宜者決也先分不足而窒¶
非者反也¶
　已實不足不自知而内訟而反攻人之過<md:KR5d0048_HFL_002-018b>¶
<pb:KR5d0048_SBCK_002-18b>
　窒他謂非如此者反也¶
故口者幾關也所以閉情意也耳目者心之¶
佐助也所以窺間見姦邪故曰參調而應利¶
道而動¶
　口者所以發言語故曰口者機關也情意¶
　宜否在於機⬤故曰所以關閉情意也耳¶
　目者所以助心通理故曰心之佐助也心¶
　得耳目即能窺見間隙見彼姦邪故曰窺¶
　間見姦邪耳心目三者調和而相應感則¶
　動必成功吉無不利其所無　則以順<md:KR5d0048_HFL_002-019a>¶
<pb:KR5d0048_SBCK_002-19a>
　道而動故曰參調而應利道而動者也¶
故繫言而不亂翺翔而不迷變易而不危者¶
觀要得理¶
　苟能覩要得理便可曲成不失故雖繫言¶
　紛葩不亂翺翔越越不迷變易改常而不¶
　危者也¶
故無目者不可示以五色無耳者不可告以¶
五音¶
　五色爲有目者施故無目不可得而示其¶
　五色五音爲有耳者作故無耳不可得而<md:KR5d0048_HFL_002-019b>¶
<pb:KR5d0048_SBCK_002-19b>
　告其五音此二者爲下文分也¶
故不可以徃者無所開之也不可以來者無¶
所受之也物有不通者故不事也¶
　此不可以徃⬤於彼者爲彼暗滯無所可¶
　開也彼所不來⬤於此者爲此淺局無所¶
　可受也夫淺局之與暗滯常閉塞而不通¶
　故聖人不事也¶
古人有言曰口可以食不可以言言者有諱¶
忌也衆口爍金言有曲故也¶
　口食可以肥百體故可食也口言或可以<md:KR5d0048_HFL_002-020a>¶
<pb:KR5d0048_SBCK_002-20a>
　招百殃故不可以言也言者觸忌諱故曰¶
　有忌諱也金爲堅物衆口能爍之則以衆¶
　口有私曲故也故曰言有曲故也¶
人之情出言則欲聽舉事則欲成¶
　可聽在於合彼可成在於順理此爲下起¶
　端也¶
是故智者不用其所短而用愚人之所長不¶
用其所拙而用愚人之所工故不困也¶
　智者之短不勝愚人之長故用愚人之長¶
　也智者之拙不勝愚人之工故用愚人之<md:KR5d0048_HFL_002-020b>¶
<pb:KR5d0048_SBCK_002-20b>
　工也常能棄拙短而用工長故不困也¶
言其有利者從其所長也言其有害者避其¶
所短也¶
　人能從利之所長避害之所短故出言必¶
　見聽舉事必有成功也¶
故介虫之悍也必以堅厚螫蟲之動也必以¶
毒螫故禽獸之用其長而談者知用其用也¶
　言介虫之堅厚以自藏螫蟲之動也行毒¶
螫以自衞此用其所長也故能自免於害¶
　至於他鳥獸莫不知用其長以自保全談<md:KR5d0048_HFL_002-021a>¶
<pb:KR5d0048_SBCK_002-21a>
　者感此亦知其所用而用也¶
故曰辭言五曰病曰怨曰憂曰怒曰喜¶
　五者有一必失中和而不平暢¶
故曰病者感衰氣而不神也¶
　病者恍惚故氣衰而不神也¶
怨者腸絶而無主也¶
　怨者内動故腸絶而言無主也¶
憂者閉塞而不泄也¶
　憂者怏悒故閉塞而言不泄也¶
怒者妄動而不治也<md:KR5d0048_HFL_002-021b>¶
<pb:KR5d0048_SBCK_002-21b>
　怒者鬰勃故妄動而言不治也¶
喜者宣散而無要也¶
　喜者揺蕩故宣散而言無要¶
此五者精則用之利則行之¶
　此五者旣失於平常故用之在精而行之¶
　在利其不精利則廢而止之也¶
故與智者言依於博與拙者言依於辨與辨¶
者言依於要與貴者言依於⬤與冨者言依¶
於髙與貧者言依於利與賤者言依於謙與¶
勇者言依於敢與過者言依於銳此其術也<md:KR5d0048_HFL_002-022a>¶
<pb:KR5d0048_SBCK_002-22a>
而人常反之¶
　此量宜發言之術也不逹者反之則逆理¶
　而不免成於害也¶
是故與智者言將此以明之與不智者言將¶
此以教之而甚難爲也¶
　與智者語將以其明斯術與不智者語以¶
　此術敎之然人迷日因久敎之不易故難¶
　爲也¶
故言多⬤事多變故終日言不失其⬤故事¶
不亂<md:KR5d0048_HFL_002-022b>¶
<pb:KR5d0048_SBCK_002-22b>
　言者條流舛難故多⬤也事則隨時而化¶
　故多變也若言不失⬤事亦不亂¶
終日不變而不失其主故智貴不妄¶
　不亂故不變故其主有常能令有常而不¶
　變者智之用也故其智可貴而不妄¶
聽貴聦智貴明辭貴竒¶
　聽聦則眞僞不亂知明則可否自分辭竒¶
　則是非有證三者能行則功成事立故須¶
　貴之¶
　　　謀篇第十<md:KR5d0048_HFL_002-023a>¶
<pb:KR5d0048_SBCK_002-23a>
爲人凡謀有道必得其所因以求其情¶
　得其所因則其情可求見情而謀則事無¶
　不濟¶
審得其情乃立三儀三儀者曰上曰中曰下¶
參以立焉以生竒竒不知其所擁始於古之¶
所從¶
　言審情之術必立上智中才下愚三者叅¶
　以驗之然後竒計可得而生竒計旣生莫¶
　不通逹故不知其所擁蔽然此竒計非自¶
　今也乃始於古之順道而動者盖從於順<md:KR5d0048_HFL_002-023b>¶
<pb:KR5d0048_SBCK_002-23b>
也¶
故鄭人之取玉也載司南之車爲其不惑也¶
夫度材量能揣情者亦事之司南也故同情¶
而俱相親者其俱成者也同欲而相䟽者其¶
偏害者也¶
　諸同情欲共謀立事事若俱成後必相親¶
　若乃一成一害後必相踈理之常也¶
同惡而相親者其俱害者也同惡而相踈者¶
偏害者也¶
同惡謂同爲彼所惡後若俱害情必相親<md:KR5d0048_HFL_002-024a>¶
<pb:KR5d0048_SBCK_002-24a>
　若乃　理必相踈亦理之常也¶
故相益則親相損則踈其數行也此所以察¶
同異之分⬤一也¶
　同異之分用此而察¶
故墻壞於隙木毁於其節斯盖其分也¶
　墻木毁由於隙節況於人事之變生於同¶
　異故曰斯盖其分¶
故變生於事事生謀謀生計計生議議生⬤¶
⬤生進進生退退生制因以制於事故百事¶
一道而百度一數也<md:KR5d0048_HFL_002-024b>¶
<pb:KR5d0048_SBCK_002-24b>
　言事有本根各有從來譬之卉木因根而¶
　有枝條花葉故曰變隙然後生於事業生¶
　事業者必須計謀成計謀者必須議⬤議¶
　⬤必有當否故須進退之旣有黜陟須事¶
　以爲法而百事百度何莫由斯而至其道¶
　數一也¶
夫仁人輕貨不可誘以利可使出費勇士輕¶
難不可懼以患可使據危智者逹於數明於¶
理不可欺以誠可示以道理可使立功是三¶
才也<md:KR5d0048_HFL_002-025a>¶
<pb:KR5d0048_SBCK_002-25a>
　使輕貨者出費則費可全使輕難者據危¶
　則危可安使逹數者立功則功可成總三¶
　材而用之可以光耀千里豈徒十二乗而¶
　巳¶
故愚者易蔽也不肖者易懼也貪者易誘也¶
是因事而裁之¶
　以此三術取彼三短可以立事立功也謀¶
　者因事興慮宜知之而裁之故曰因事而¶
　裁之¶
故爲强者積於弱也有餘者積於不足也此<md:KR5d0048_HFL_002-025b>¶
<pb:KR5d0048_SBCK_002-25b>
其道術行也¶
　柔弱勝於剛强故積弱可以爲强大直若¶
　曲故積曲可以爲直少則得衆故積不足¶
　可以爲有餘然則以弱爲强以曲爲直以¶
　不足爲有餘斯道術之所行故曰道術行¶
　也¶
故外親而内䟽者⬤内内親而外䟽者⬤外¶
　外陽相親而内實䟽者⬤内以除其内䟽¶
　内實相親而外陽踈者⬤外以除其外踈¶
也<md:KR5d0048_HFL_002-026a>¶
<pb:KR5d0048_SBCK_002-26a>
故因其疑以變之因其見以然之¶
　若内外無親而懐疑者則因其疑而變化¶
　之彼或因見而有所見則因其所見而然¶
　之¶
因其⬤以要之因其⬤以成之¶
　旣然見彼或有可否之⬤則因其⬤要結¶
　之可否旣形便有去就之⬤則因其⬤以¶
　成就之¶
因其惡以權之因其患以斥之¶
　去就旣成或有惡患則因其惡也以權量<md:KR5d0048_HFL_002-026b>¶
<pb:KR5d0048_SBCK_002-26b>
　之因其患也爲斥除之¶
摩而恐之髙而動之¶
　患惡旣除或恃勝而驕者便切摩以恐懼¶
　之髙危以感動之¶
微而正之符而應之¶
　雖恐動之尚不知變者則微有所引據以¶
　證之爲設符驗以應之¶
擁而塞之亂而惑之是謂計謀¶
　雖有爲設引據符驗尚不知變者此則或¶
　深不可救也使擁而塞之亂而惑之因抵<md:KR5d0048_HFL_002-027a>¶
<pb:KR5d0048_SBCK_002-27a>
　而得之如此者可以計謀之用也¶
計謀之用公不如私私不如結結而無隙者¶
也¶
　公者⬤于王庭名爲聚訟莫執其咎其事¶
　難成⬤者不出門庭愼宻無失其功可立¶
　故公不如私雖復潜謀不如與彼要結二¶
　人同心物莫之間欲求其隙其可得乎¶
正不如竒竒流而不止者也¶
　正者循理守常難以速進竒者反經合義¶
　事同機發故正不如竒竒計一行則流通<md:KR5d0048_HFL_002-027b>¶
<pb:KR5d0048_SBCK_002-27b>
　而莫知止也故曰竒流而不止者也¶
故⬤人主者必與之言竒⬤人臣者必與之¶
言私¶
　與人主言竒則非常之功可立與人臣言¶
　私則保身之道可全¶
其身内其言外者䟽其身外其言深者危¶
　身在内而言外泄者必見踈也身居外而¶
　言深切者必見危也¶
無以人之近所不欲而强之於人無以人之¶
所不知而敎之於人<md:KR5d0048_HFL_002-028a>¶
<pb:KR5d0048_SBCK_002-28a>
　謂其事雖近彼所不欲莫强與之將生恨¶
怒也敎人當以所知今反以人所不知敎¶
　之猶以暗除暗豈爲益哉¶
人之有好也學而順之人之有惡也避而諱¶
之故隂道而陽取之也¶
　學順人之所好避諱人之所惡但隂自爲¶
　之非彼所逆彼必感恱明言以報之故曰¶
　隂道而陽取之也¶
故去之者縱之縱之者乗之¶
　將欲去之必先聽縱令極其過惡過惡旣<md:KR5d0048_HFL_002-028b>¶
<pb:KR5d0048_SBCK_002-28b>
　極便可以法乗之故曰縱之者乗之也¶
貌者不羙又不惡故至情托焉¶
　貌者謂察人之貌以知其情也謂其人中¶
　和平淡見善不羙見惡不非如此者可以¶
　至情托之故曰至情托焉¶
可知者可用也不可知者謀者所不用也¶
　謂彼情寛宻可令知者可爲用謀故曰可¶
　知者可用也其不寛宻不可令知者謀者¶
　不爲用謀也故曰不可知者謀者所不用¶
　也<md:KR5d0048_HFL_002-029a>¶
<pb:KR5d0048_SBCK_002-29a>
故曰事貴制人而不貴見制於人制人者握¶
權也見制於人者制命也¶
　制命者言命爲人所制也¶
故聖人之道隂愚人之道陽¶
　聖人之道内陽而外隂愚人之道内隂而¶
　外陽¶
智者事易而不智者事難以此觀之亡不可¶
以爲存而危不可以爲安然而無爲而貴智¶
矣¶
　智者寛恕故易事愚者猜忌故難事然而<md:KR5d0048_HFL_002-029b>¶
<pb:KR5d0048_SBCK_002-29b>
　不智必有危亡之禍以其難事故賢者莫¶
　得申其計畫則亡者遂亡危者遂危欲求¶
　安存不亦難乎今欲存其亡安其危則他¶
　莫能爲惟智者可矣故曰無爲而貴智矣¶
智用於衆人之所不能知而能用於衆人¶之
所不能見¶
　衆人所不能知衆人所不能見智獨能用¶
　之所以貴於智矣¶
旣用見可否擇事而爲之所以自爲也見不¶
可擇事而爲之所以爲人也<md:KR5d0048_HFL_002-030a>¶
<pb:KR5d0048_SBCK_002-30a>
　亦旣用智先己而後人所見可否擇事爲¶
　之將此自爲所不可見擇事而爲之將此¶
爲人亦猶伯樂敎所親相駑駘敎所憎相¶
　千里也¶
故先王之道隂言有之曰天地之化在髙與¶
深聖人之制道在隱與匿非獨忠信仁義也¶
中正而巳矣¶
　言先王之道貴於隂宻㝷古遺言證有此¶
　理曰天地之化唯在髙深聖人之制道唯¶
　在隱匿所隱者中正自然合道非專在仁<md:KR5d0048_HFL_002-030b>¶
<pb:KR5d0048_SBCK_002-30b>
　義忠信也故曰非獨忠信仁義¶
道理逹於此義之則可與言¶
　言謀者曉逹道理能於此義逹暢則可與¶
　語至而言極矣¶
由能得此則可與榖逺近之義¶
　榖養也若能得此道之義則可與居大寳¶
　之位養逺近之人誘於仁壽之域也¶
　　　決篇第十一¶
爲人凡決物必托於疑者善其用福惡其有¶
患害至於誘也<md:KR5d0048_HFL_002-031a>¶
<pb:KR5d0048_SBCK_002-31a>
　有疑然後決故曰必托於疑者凡人之情¶
　用福則善有患則惡福患之理未明疑之¶
　所由生故曰善其用福惡其有患然善於¶
　決疑者必誘得其情乃能斷其可否也¶
終無惑偏有利焉去其利則不受也竒之所¶
託¶
　懐疑曰惑不正曰偏決者能無惑偏行者¶
　乃有通濟然後福利生焉若乃去其福利¶
　則疑者不受其決¶
若有利於善者隱托於惡則不受矣致踈逺<md:KR5d0048_HFL_002-031b>¶
<pb:KR5d0048_SBCK_002-31b>
　謂疑者本其利善而決者隱其利善之情¶
　反託之於惡則不受其決更致踈逺矣¶
故其有使失利其有使離害者此事之失¶
　言上之二者或去利託於惡疑者旣不受¶
　其決則所行罔能通濟故有失利罹害之¶
　敗凡此皆決事之失也¶
聖人所以能成其事者有五有以陽德之者¶
有以隂賊之者有以信誠之者有以蔽匿之¶
者有以平素之者¶
　聖人善變通窮物理凡所決事期於必成<md:KR5d0048_HFL_002-032a>¶
<pb:KR5d0048_SBCK_002-32a>
　事成理著者以陽德決之情隱言僞者以¶
　隂賊決之道成志直者以信誠決之姦小¶
　禍微者以蔽匿決之循常守故者以平素¶
　決之¶
陽勵於一言隂勵於二言平素樞機以用四¶
者微而施之¶
　勵勉也陽爲君道故所言必勵於一一無¶
　爲也隂爲臣道故所言必勵於二二有爲¶
　也君道無爲故以平素爲主臣道有爲故¶
　以樞機爲用言一也二也平素也樞機也<md:KR5d0048_HFL_002-032b>¶
<pb:KR5d0048_SBCK_002-32b>
　四者其所施爲必精微而契妙然後事行¶
　而理不難¶
於是度以徃事驗之來事參之平素可則決¶
之¶
　君臣旣有定分然後度徃驗來參以平素¶
　計其是非於理旣可則爲之決也¶
公王大人之事也危而羙名者可則決之¶
　危由髙也事髙而名羙者則爲決之¶
不用費力而易成者可則決之¶
　所謂惠而不費故爲決之<md:KR5d0048_HFL_002-033a>¶
<pb:KR5d0048_SBCK_002-33a>
用力犯勤苦然而不得巳而爲之者則可決¶
之¶
　所謂知之所無柰何安之⬤命故爲之決¶
去患者可則決之從福者可則決之¶
　去患從福之人理之大順故爲決之也¶
故夫決情定疑萬事之機以正亂治決成敗¶
難爲者¶
　治亂以之正成敗之決失之毫釐差之千¶
　里樞機之發榮辱之主故曰難爲¶
故先王乃用蓍⬤者以自決也<md:KR5d0048_HFL_002-033b>¶
<pb:KR5d0048_SBCK_002-33b>
　夫以先王之聖智無所不通猶用蓍⬤以¶
　自決況自斯巳下而可以專巳自信不博¶
　謀於通識者哉¶
　　　符言第十二(發言必驗有若/符契故曰符言)¶
安徐正靜其被節無不肉¶
　⬤及也肉肥也謂饒⬤也言人若居位能¶
　安徐正静則所及人節度無不饒⬤¶
善與而不靜虚心平意以待傾損¶
　言人君善與事結而不安靜者但虚心平¶
　意以待之傾損之期必至矣<md:KR5d0048_HFL_002-034a>¶
<pb:KR5d0048_SBCK_002-34a>
有主位¶
　主於位者安徐正靜而巳¶
目貴明耳貴聦心貴智¶
　目明則視無不見耳聦則聽無不聞心智¶
　則思無不通是三者無擁則何措而非當¶
　也¶
以天下之目視者則無不見以天下之耳聽¶
者則無不聞以天下之心慮者則無不知¶
　昔在帝堯聦明文思光宅天下盖用此道¶
　也<md:KR5d0048_HFL_002-034b>¶
<pb:KR5d0048_SBCK_002-34b>
輻湊並進則明不可塞¶
　夫聖人不自用其聦明思慮而任之天下¶
　故明者爲之視聦者爲之聽智者爲之謀¶
　若雲從龍風從虎霈然而莫之禦輻湊並¶
進不亦宜乎若日月照臨其可塞哉故曰¶
　明不可塞也¶
有主明¶
　主於明者以天下之目視也¶
德之術曰勿堅而拒之¶
　崇德之術在於恢弘博納山不讓塵故能<md:KR5d0048_HFL_002-035a>¶
<pb:KR5d0048_SBCK_002-35a>
　成其髙海不辭流故能成其深聖人不拒¶
　衆故能成其大故曰勿堅而拒之也¶
許之則防守拒之則閉塞¶
　言許而容之衆必歸而防守拒而逆之衆¶
　必違而閉塞歸而防守則危可安違而閉¶
　塞則通更壅夫崇德者安可以不弘納哉¶
髙山仰之可極深淵度之可測神明之位術¶
正静其莫之極歟¶
　髙莫過山猶可極深莫過淵猶可測若乃¶
　神明之位德術正靜迎之不見其前隨之<md:KR5d0048_HFL_002-035b>¶
<pb:KR5d0048_SBCK_002-35b>
　不見其後其可測量乎哉¶
有主德¶
　主於德者在於含弘而勿距也¶
用賞貴信用刑貴正¶
　賞信則立功之士致命⬤生刑正則受戮¶
　之人没齒無怨也¶
賞賜貴信必驗耳目之所見聞其所不見聞¶
者莫不闇化矣¶
　言施恩行賞耳目所見聞則能驗察不謬¶
　動必當功如此則信在言前雖不見聞者<md:KR5d0048_HFL_002-036a>¶
<pb:KR5d0048_SBCK_002-36a>
　莫不闇化也¶
誠暢於天下神明而況姦者干君¶
　言毎賞從信則至誠暢於天下神明保之¶
　如赤子天禄不傾如泰山又況不逞之徒¶
　欲奮其姦謀干於君位者哉此猶腐肉之¶
　齒利劒鋒接必無事矣¶
有主賞¶
　主於賞者貴於信也¶
一曰天之二曰地之三曰人之¶
　天有逆順之紀地有⬤虚之理人有通塞<md:KR5d0048_HFL_002-036b>¶
<pb:KR5d0048_SBCK_002-36b>
　之分有天下者宜皆知之¶
四方上下左右前後熒⬤之處安在¶
　夫四方上下左右前後有隂陽向背之宜¶
　有國從事者不可不知又熒⬤天之法星¶
　所居災眚吉凶尤著故曰雖有明天子必¶
　察熒⬤之所在故亦須知也¶
有主問¶
　主於問者須辨三才之道¶
心爲九竅之治君爲五官之長¶
　九竅運爲心之所使五官動作君之所命<md:KR5d0048_HFL_002-037a>¶
<pb:KR5d0048_SBCK_002-37a>
爲善者君與之賞爲非者君與之罰¶
　賞善罰非爲政之大經也¶
君因其政之所以求因與之則不勞¶
　與者應彼所求求者應而無得應求則取¶
施不妄得應則行之無怠循性而動何勞¶
　之有¶
聖人用之故能賞之因之循理固能久長¶
　因求而與恱莫大焉雖無玉帛勸同賞矣¶
　然因逆理禍莫速焉因之循理固能長久¶
　者也<md:KR5d0048_HFL_002-037b>¶
<pb:KR5d0048_SBCK_002-37b>
有主因¶
　主於因者貴於循理¶
人主不可不周人主不周則羣臣生亂¶
　周謂徧知物理於理不周故羣臣亂也¶
家于其無常也内外不通安知所開¶
　家猶業也羣臣旣亂故所業者無常而内¶
　外閉塞觸途多礙何如知所開乎¶
開閉不善不見原也¶
　開閉即捭闔也旣不用捭闔之理不見爲¶
　善之源也<md:KR5d0048_HFL_002-038a>¶
<pb:KR5d0048_SBCK_002-38a>
有主周¶
　主於周者在於徧知物理¶
一曰長目二曰飛耳三曰樹明¶
　用天下之目視故曰長視用天下之耳聽¶
　故曰飛耳用天下之心慮故曰樹明者也¶
千里之外隱微之中是謂洞天下姦莫不闇¶
變更¶
　言用天下之心慮則無不知故千里之外¶
　隱微之中莫不玄覽旣察隱微故爲姦之¶
徒絶邪於心胷故曰莫不闇變更也<md:KR5d0048_HFL_002-038b>¶
<pb:KR5d0048_SBCK_002-38b>
有主恭¶
　主於恭者在於聦明文思¶
循名而爲實安而完¶
　實旣副名所以安全¶
名實相生反相爲情¶
　循名而爲實因實而生名名實不虧則情¶
　在其中¶
故曰名當則生於實實生於理¶
　名當自生於實實立自生於理¶
理生於名實之德<md:KR5d0048_HFL_002-039a>¶
<pb:KR5d0048_SBCK_002-39a>
　無理不當則名實之德自生也¶
德生於和和生於當¶
　有德必和能和自當¶
有主名¶
　主於名者在於稱實¶
轉丸胠亂二篇皆亡¶
　或有莊周胠篋而充次第者按⬤谷之書¶
　崇尚計謀祖述聖智而莊周胠篋乃以聖¶
　人爲大盜之資聖法爲桀跖之失亂天下¶
　者聖人之由也盖欲縱聖棄智驅一代於<md:KR5d0048_HFL_002-039b>¶
<pb:KR5d0048_SBCK_002-39b>
　混茫之中殊非此書之意蓋無取焉或曰¶
　轉丸胠篋者本經中經是也¶¶¶
⬤谷子卷中¶
<md:KR5d0048_HFL_003-001a>¶
<pb:KR5d0048_SBCK_003-1a>
⬤
