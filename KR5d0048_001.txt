# -*- mode: mandoku-view -*-
#+TITLE: 鬼谷子
#+DATE: 2015-09-11 03:55:30
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 1

谷子卷上　甚一¶
　　　捭闔第一(捭撥動也闔閉藏也凡與/人之言道或撥動之今有)¶
(言示其同也戓閉藏/之令自言示其異也)¶
粤若稽古聖人之在天地間也¶
　若順稽考也聖人在天地間觀人設敎必¶
　順考古道而爲之¶
爲衆生之先¶
　首出萬物以前人用先知⬤後知用先覺¶
　⬤後⬤故爲衆生先¶
觀隂陽之開闔以命物<md:KR5d0048_HFL_001-001b>¶
<pb:KR5d0048_SBCK_001-1b>
　陽開以生物隂闔以成物生成旣著須立¶
　名以命之也¶
知存亡之門户¶
　不忘亡者存有其存者亡能知吉㐫之先¶
　見者其惟知機乎故曰知存亡之門户也¶
籌䇿萬⬤之終始逹人心之理見變化之眹¶
焉¶
　萬⬤終始人心之理變化眹迹莫不朗然¶
　玄悟而無幽不測故能籌䇿逹見焉¶
而守司其門户<md:KR5d0048_HFL_001-002a>¶
<pb:KR5d0048_SBCK_001-2a>
　司主守也門户即上存亡之門户也聖人¶
　旣逹物理終始知存亡之門户能守而司¶
　之令其背亡而趣存也¶
故聖人之在天下也自古至今其道一也¶
　莫不背亡而趣存故曰其道一也¶
變化無窮各有所歸¶
　其道雖一行之不同故曰變化無窮然有¶
　條而不紊故曰各有所歸也¶
或隂或陽或柔或剛或開或閉或弛或張¶
　此二者法象各異施敎不同<md:KR5d0048_HFL_001-002b>¶
<pb:KR5d0048_SBCK_001-2b>
是故聖人一守司其門户審察其所先後¶
　政敎雖殊至於守司門户則一故審察其¶
　所宜先者先行所宜後者後行之也¶
度權量能校其伎巧短長¶
　權謂權謀能謂材能伎巧謂百工之役言¶
　聖人之用人必量度其謀能之優劣校考¶
　其伎巧之長短然後因材而用¶
夫賢不肖智愚勇怯仁義有差乃可捭乃可¶
闔乃可進乃可退乃可賤乃可貴無爲以牧¶
之<md:KR5d0048_HFL_001-003a>¶
<pb:KR5d0048_SBCK_001-3a>
　言賢不肖智愚勇怯材性不同各有差品¶
　賢者可捭而同之不肖者可闔而異之智¶
　之與勇可進而貴之愚之與怯可退而賤¶
　之賢愚各當其分股肱盡其力但恭已無¶
　爲牧之而巳矣¶
審定有無以其實虚隨其嗜欲以見其志意¶
　言任賢之道必審定其材術之有無性行¶
　之虚實然後隨其嗜欲而任之以見其志¶
　意之眞僞也¶
微排其所言而捭反之以求其實貴得其指<md:KR5d0048_HFL_001-003b>¶
<pb:KR5d0048_SBCK_001-3b>
　原其同異¶
離合有守先從其志¶
　計謀雖離合不同但能有所執守則先從¶
　其志以盡之以知成敗之歸也¶
即欲捭之貴周即欲闔之貴宻周宻之貴微¶
而與道相追¶
　言撥動之貴其周徧閉藏之貴其隱宻而¶
　此二者皆須微妙合於道之理然後爲得¶
　也¶
捭之者料其情也闔之者結其誠也<md:KR5d0048_HFL_001-004b>¶
<pb:KR5d0048_SBCK_001-4a>
　料而簡擇結謂繫束情有眞僞故須簡擇¶
　誠或無終故須繫束也¶
皆見其權衡輕重乃爲之度數聖人因而爲¶
之慮¶
　權衡旣陳輕重自分然後爲之度數以制¶
　其輕重輕重因得所而爲設謀慮使之道¶
　行也¶
其不中權衡度數聖人因而自爲之慮¶
　謂輕重不合於斤兩長短不充於度數便¶
　爲癈物何所施哉聖人因是自爲謀慮更<md:KR5d0048_HFL_001-005a>¶
<pb:KR5d0048_SBCK_001-4b>
　求其反也¶
故捭者或捭而出之或捭而納之¶
　謂中權衡者出而用之其不中者納而藏¶
　之也¶
闔者或闔而取之或闔而去之¶
　誠者闔而取之不誠者闔而去之¶
捭闔者天地之道¶
　闔户謂之坤闢户謂之乾故謂天地之道¶
捭闔者以變動隂陽四時開閉以化萬物縱¶
撗<md:KR5d0048_HFL_001-005b>¶
<pb:KR5d0048_SBCK_001-5a>
　隂陽變動四時開閉皆捭闔之道也縱撗¶
　謂癈起也萬物或開以起之或闔而癈之¶
反出反覆反忤必由此矣¶
　言捭闔之道或反之令出於彼或反之覆¶
　來於此或反之於彼忤之於此皆從捭闔¶
　而生故曰必由此也¶
捭闔者道之大化說之變也必豫審其變化¶
　言事無開闔則大道不化言說無變故開¶
　閉者所以化大道變言說事雖大莫不成¶
　之於變化故必豫之吉㐫繫焉<md:KR5d0048_HFL_001-006a>¶
<pb:KR5d0048_SBCK_001-5b>
口者心之門户也心者神之主也¶
　心因口宣故口者心之門户也神爲心用¶
　故心者神之主也¶
志意喜欲思慮智謀此皆由門户岀入¶
　凡此八者皆徃來於口中故曰由門户出¶
　入也¶
故⬤之捭闔制之以出入捭之者開也言也¶
陽也闔之者閉也黙也隂也¶
　言八者若無開閉事或不節故關之以捭¶
　闔者所以制其出入開言於外故曰陽也<md:KR5d0048_HFL_001-006b>¶
<pb:KR5d0048_SBCK_001-6a>
　閉情於内故曰隂也¶
隂陽其和終始其義¶
　開閉有節故隂陽和先後合冝故終始義¶
故言長生安樂冨貴尊榮顯名愛好財利得¶
意喜欲爲陽曰始¶
　凡此皆欲人之生故曰始曰陽¶
故言死憂患貧賤苦辱棄損亡利失意有害¶
刑戮誅罰爲隂曰終¶
　凡此皆欲人之死故曰隂曰終¶
諸言法陽之⬤者皆曰始言善以始其事諸<md:KR5d0048_HFL_001-007a>¶
<pb:KR5d0048_SBCK_001-6b>
言法隂之⬤皆曰終言惡以終爲謀¶
　謂言說者有於隂言之有於陽言之聽者¶
　宜知其然¶
捭闔之道以隂陽試之¶
　謂或撥動之或閉藏之以隂陽之言試之¶
　則其情慕可知¶
故與陽言者依崇髙與隂言者依卑小¶
　謂與情陽者言髙以引之與情隂者言卑¶
　以引之¶
以下求小以髙求大<md:KR5d0048_HFL_001-007b>¶
<pb:KR5d0048_SBCK_001-7a>
　隂言卑小故曰以下求小陽言崇髙故曰¶
　以髙求大¶
由此言之無所不出無所不入無所不言可¶
　隂陽之理盡小大之情得故出入皆可何¶
　所不可乎¶
可以說人可以說家可以說國可以說天下¶
　無所不可故所⬤皆可¶
爲小無内爲大無外¶
　盡隂則無内盡陽則無外¶
益損去就倍反皆以隂陽御其事<md:KR5d0048_HFL_001-008a>¶
<pb:KR5d0048_SBCK_001-7b>
　以道相成曰益以事相賊曰損義乖曰去¶
　志同曰就去而遂絶曰倍去而復來曰反¶
　凡此不出隂陽之情故曰皆以隂陽御其¶
　事也¶
陽動而行隂止而藏陽動而出隂隨而入陽¶
還終始隂極反陽¶
　此言上下相成由隂陽相生也¶
以陽動者德相生也以隂靜者形相成也以¶
陽求隂苞以德也以隂結陽施以力也¶
　此言上以爵禄養下下以股肱宣力<md:KR5d0048_HFL_001-008b>¶
<pb:KR5d0048_SBCK_001-8a>
隂陽相求由捭闔也¶
　上下所以能相求者由開閉而生也¶
此天地隂陽之道而⬤人之法也¶
　言旣體天地象隂陽故其法可以⬤人也¶
爲萬事之先是謂圓方之門户¶
　天圓地方上下之義也理盡開閉然後生¶
　萬物故爲萬事先上下之道自此出入故¶
　曰圓方之門户¶
　　　反應第二(聽言之道或有不合必反/以難之彼因難以更思必)¶
(有以/應也)<md:KR5d0048_HFL_001-009a>¶
<pb:KR5d0048_SBCK_001-8b>
古之大化者乃與无形俱生¶
　大化者謂古之聖人以大道化物也无形¶
　者道也動必由道故曰无形俱生也¶
反以觀徃覆以驗今反以知古覆以知今反¶
以知彼覆以知巳¶
　言大化聖人稽衆捨巳舉事重愼反覆詳¶
　驗欲以知來先以觀徃欲以知今先以考¶
　古欲以知彼先度於巳故能舉无遺策動¶
　必成功¶
動靜虚實之理不合來今反古而求之<md:KR5d0048_HFL_001-009b>¶
<pb:KR5d0048_SBCK_001-9a>
　動静由行止也虚實由眞僞也其理不合¶
　於今反求於古者也¶
事有反而得覆者聖人之意也¶
　事有不合反而求彼翻得覆㑹於此成此¶
　在於考彼契今由於求古斯聖人之意也¶
不可不察¶
　不審則失之於幾故不可不察¶
人言者動也已黙者靜也因其言聽其辭¶
　以靜觀動則所見審因言觀辭則所得明¶
言有不合者反而求之其應必出<md:KR5d0048_HFL_001-010a>¶
<pb:KR5d0048_SBCK_001-9b>
　謂言者或不合於理未可即斥但反而難¶
　之使自求之則契理之應怡然自出¶
言有象事有比其有象比以觀其次¶
　應理旣出故能言有象事有比前事旣有¶
　象比更當觀其次令得自盡象謂法象比¶
　謂比例¶
象者象其事比者比其辭也以无形求有聲¶
　理在玄微故无形也无言則不彰故以无¶
　形求有聲聲即言也比謂比⬤也¶
其釣語合事得人實也<md:KR5d0048_HFL_001-010b>¶
<pb:KR5d0048_SBCK_001-10a>
　得魚在於投餌得語在於發端發端則語¶
　應投餌則魚來故曰釣語語則事合故曰¶
　合事明試在於敷言故曰得人實也¶
其張⬤網而取獸也多張其㑹而司之道合¶
其事彼自岀之此釣人之網也¶
　張網而司之彼獸自得道合其事彼理自¶
　出理旣彰聖賢斯辨雖欲自隱其道无由¶
　故曰釣人之網也¶
常持其網驅之其言無比乃爲之變¶
　持釣人之網驅令就職事也或乖彼遂不<md:KR5d0048_HFL_001-011a>¶
<pb:KR5d0048_SBCK_001-10b>
言無比如此則爲之變常易網更有以勇¶
之者矣¶
以象動之以報其心見其情隨而牧之¶
　此言其變也報猶合也謂更開法象以動¶
之旣合其心其情可見因隨其情而牧養¶
　也¶
己反徃彼覆來言有象比因而定基¶
　已反徃以求彼彼必覆來而就職則竒策¶
　必申故言有象比則口無擇言故可以定¶
　⬤家之基矣<md:KR5d0048_HFL_001-011b>¶
<pb:KR5d0048_SBCK_001-11a>
重之襲之反之覆之萬事不失其辭¶
　謂象比之言旣可以定基然後重之襲之¶
　反覆之皆謂再三詳審不容謬妄故能萬¶
　事允愜無復失其辭者也¶
聖人所誘愚智事皆不疑¶
　聖人誘愚則閉藏之以知其誠誘智則撥¶
　動之以盡其情咸得其實故事皆不疑也¶
古善反聽者乃變⬤神以得其情¶
　言善反聽者乃坐忘遺鑒不思玄覧故能¶
　變⬤神以得其情洞幽微而㝠夫㑹⬤神<md:KR5d0048_HFL_001-012a>¶
<pb:KR5d0048_SBCK_001-11b>
　本宻今則不能故曰變也¶
其變當也而牧之審也¶
　言旣變而當理然後牧之道審也¶
牧之不審得情不明得情不明定基不審¶
　情明在於審牧故不審則不明審基在於¶
　情明故不明則不審¶
變象比必有反辭以還聽之¶
　謂言者於象比有變必有反辭以難之令¶
　其先⬤我乃還靜以聽之¶
欲聞其聲反黙欲張反瞼欲髙反下欲取反<md:KR5d0048_HFL_001-012b>¶
<pb:KR5d0048_SBCK_001-12a>
與¶
　此言反聽之道有以誘致之故欲聞彼聲¶
　我反靜黙欲彼開張我反瞼歛欲彼髙大¶
　我反卑下欲彼收取我反施與如此則物¶
　情可致無能自隱也¶
欲開情者象而比之以牧其辭同聲相呼實¶
理同歸¶
　欲開彼情先設象比而動之彼情旣動將¶
　欲生辭徐徐牧養令其自言譬猶鶴鳴于¶
　隂聲同必應故能以實理相歸也<md:KR5d0048_HFL_001-013a>¶
<pb:KR5d0048_SBCK_001-12b>
或因此或因彼或以事上或以牧下¶
　謂所言之事或因此發端或因彼發端其¶
　事有可以事上可以牧下者也¶
此聽眞僞知同異得其情詐也¶
　謴眞僞同異情詐因此上事而知也¶
動作言黙與此出入喜怒由此以見其式¶
　謂動作言黙莫不由情與之岀入至於或¶
　喜或怒亦由此情以見其式也¶
皆以先定爲之法則¶
　謂上六者皆以先定於情然後法則可爲<md:KR5d0048_HFL_001-013b>¶
<pb:KR5d0048_SBCK_001-13a>
以反求覆觀其所託故用此者¶
　反於彼者所以求覆於此因以觀彼情之¶
　所託此謂信也知人在於見情故言用此¶
　也¶
已欲平静以聽其辭察其事論萬物别雄雌¶
　謂聽言之道先自平靜旣得其辭然後察¶
　其事或論序萬物或分别雄雌也¶
雖非其事見微知⬤¶
　謂所言之事雖非時要然觀此可以知微¶
　故曰見微知⬤<md:KR5d0048_HFL_001-014a>¶
<pb:KR5d0048_SBCK_001-13b>
若探人而居其内量其能射其意也符應不¶
失如螣蛇之所指若羿之引矢¶
　聞其言則可知其情故若探人而居其内¶
　則情原必盡故量能射意乃無一失若合¶
　符契螣蛇所指禍福不差羿之引矢命處¶
　輒中聽言察情不異於此故以相況也¶
故知之始巳自知而後知人也¶
　知人者智自知者明智從明生明能生智¶
　故欲知人必須自知¶
其相知也若比目之魚見形也若光之與影<md:KR5d0048_HFL_001-014b>¶
<pb:KR5d0048_SBCK_001-14a>
也¶
　我能知己彼須我知必兩得之然後聖賢¶
　道合故若比目之魚聖賢合則理自彰猶¶
　光生而影見¶
其察言也不失若磁石之取鍼舌之取燔骨¶
　以聖察賢復何所失故若磁石之取鍼舌¶
　之取燔骨¶
其與人也微其見情也疾¶
　聖賢相與其道甚微不移寸隂見情甚疾¶
如隂與陽如陽與隂如圓與方如方與圓<md:KR5d0048_HFL_001-015a>¶
<pb:KR5d0048_SBCK_001-14b>
　上下之道取⬤股肱比之一體其來尚矣¶
　故其相成也如隂與陽其相形也猶圓與¶
　方¶
未見形圓以道之旣形方以事之¶
　謂向晦入息未見之時當以圓道導之亦¶
　旣出潜離隱見形之後即以方職任之¶
進退左右以是司之¶
　此言用人之道或升進或黜退或貶左或¶
　崇右一惟上圓方之理故曰以是道司之¶
已不先定牧人不正<md:KR5d0048_HFL_001-015b>¶
<pb:KR5d0048_SBCK_001-15a>
　方圓進退若不先定則於牧人之理不道¶
　其正也¶
事用不巧是謂忘情失道¶
　用事不巧則操末續顚圓鑿方枘情道兩¶
　失故曰忘情失道也¶
已審先定以牧人䇿而無形容莫見其門是¶
謂天神¶
　已能審定以之牧人至德潜暢玄風逺扇¶
　非形非容無門無户見形而不及道日用¶
　而不知故謂之天神也<md:KR5d0048_HFL_001-016a>¶
<pb:KR5d0048_SBCK_001-15b>
　　　内揵第三(揵者持之令固也言上下/之交必内情相得然後結)¶
(固西/不離)¶
君臣上下之事有逺而親近而䟽¶
　道合則逺而親情乖則近而䟽¶
就之不用去之反求¶
　非其意則就之而不用順其事則去之而¶
　反求¶
日進前而不御遥聞聲而相思¶
　分違則日進前而不御理契則遥聞聲而¶
　相思<md:KR5d0048_HFL_001-016b>¶
<pb:KR5d0048_SBCK_001-16a>
事皆有内揵素結本始¶
　言或有逺之而相親去之反求聞聲而思¶
　者皆由内合相待素結其始故曰皆有内¶
　揵素結本始也¶
或結以道德或結以黨友或結以財貨或結¶
以采色¶
　結以道德謂以道德結連於君若之臣名¶
　爲臣實爲師也結以黨友謂以友道結連¶
　於君王者之臣名爲臣也實爲友也結以¶
　貨財結以采色謂若桀紂之臣費仲惡來<md:KR5d0048_HFL_001-017a>¶
<pb:KR5d0048_SBCK_001-16b>
　之⬤是也¶
用其意欲入則入欲岀則出欲親則親欲䟽¶
則䟽欲就則就欲去則去欲求則求欲思則¶
思¶
　自入出巳下八事皆用臣之意隨其所欲¶
　故能固志於君物莫能間也¶
若蚨母之從其子也出無間入無眹獨徃獨¶
來莫之能止¶
　蚨母螲蟷也似蜘蛛在穴中有盖言蚨母¶
　養子以蓋覆穴出入徃來初無間眹故物<md:KR5d0048_HFL_001-017b>¶
<pb:KR5d0048_SBCK_001-17a>
　不能止之今内揵之臣委曲從君以自結¶
　固無有間隙亦由是也¶
内者進⬤辭揵者揵所謀也¶
　⬤辭旣進内結於君故曰内者進⬤辭也¶
　度情爲謀君不持而不捨故曰揵者揵所¶
　謀也¶
故逺而親者有隂德也近而䟽者志不合也¶
　隂德謂隂私相德也¶
就而不用者策不得也去而反求者事中來¶
也<md:KR5d0048_HFL_001-018a>¶
<pb:KR5d0048_SBCK_001-17b>
　謂所言當時未合事過始駭故曰中來事¶
日進前而不御者施不合也遥聞聲而相思¶
者合於謀待決事也¶
　謂所行合於巳謀待之以決其事故曰遥¶
　聞聲而相思也¶
故曰不見其⬤而爲之者見逆不得其情而¶
說之者見非¶
　言不得其情⬤而⬤之者必北轅迴楚陳¶
　軫遊秦所以見非逆也¶
得其情乃制其術<md:KR5d0048_HFL_001-018b>¶
<pb:KR5d0048_SBCK_001-18a>
　得其情則鴻遇長風魚緃大壑沛然莫之¶
　能禦故能制行其術也¶
此用可出可入可揵可開¶
　此用者謂其情也則出入自由揵開任意¶
　也¶
故聖人立事以此先知而揵萬物¶
　言以得情立事故能先知可否萬品所以¶
　結固而不離者皆由得情也¶
由夫道德仁義禮樂計謀¶
　由夫得情故能行其仁義道德以下事也<md:KR5d0048_HFL_001-019a>¶
<pb:KR5d0048_SBCK_001-18b>
先取詩書混⬤損益議去論就¶
　混同也謂先考詩書之言以同巳⬤然後¶
　損益時事議論去就也¶
欲合者用内欲去者用外¶
　内謂情内外謂情外得情自合失情自去¶
　此蓋理之常也¶
外内者必明道數揣䇿來事見疑訣之¶
　言善知内外者必明識道術之數預揣來¶
　事見疑能決也¶
䇿無失計立功建德<md:KR5d0048_HFL_001-019b>¶
<pb:KR5d0048_SBCK_001-19a>
　旣能明道術故䇿無失計䇿無失計乃可¶
　以立功建德也¶
治民入産業曰揵而内合¶
　理君臣之名使上下有序入賦稅之業使¶
　遠近無差上下有序則職分明逺近無差¶
　則徭役簡如此則爲國之基故曰揵而内¶
　合也¶
上暗不治下亂不窹揵而反之¶
　上暗不治其任下亂不窹其萌如此天下¶
　無⬤域中曠主兼昧者可行其事侮已者<md:KR5d0048_HFL_001-020a>¶
<pb:KR5d0048_SBCK_001-19b>
　由是而興故曰揵而反之¶
内自得而外不留⬤而飛之¶
　言自賢之主自以所行爲得而外不留賢¶
　者之⬤如此者則爲作聲譽而飛⬤之以¶
　釣觀其心也¶
若命自來已迎而御之¶
　君心旣善已必自有命來召已旣迎而御¶
　之以行其志¶
若欲去之因危與之¶
　翔而後集意欲去之因將危與之辭矣<md:KR5d0048_HFL_001-020b>¶
<pb:KR5d0048_SBCK_001-20a>
環轉因化莫之所爲退爲大儀¶
　去就之際反覆量宜如員環之轉因彼變¶
　化雖傍者莫知其所爲如是而退可謂全¶
　身大儀儀者法也¶
　　　抵巇第四(抵擊實也巇釁隙也牆崩/因隙器壤因釁而撃實之)¶
(則牆器不敗若不可救因而除/之更有所營置人事亦由是也)¶
物有自然事有合離¶
　此言合離若乃自然之理¶
有近而不可見逺而可知近而不可見者不¶
察其辭也逺而可知者反徃以驗來也<md:KR5d0048_HFL_001-021a>¶
<pb:KR5d0048_SBCK_001-20b>
　察辭觀行則近情可見反徃驗來則逺事¶
　可知古猶今也故反考徃古則可驗來故¶
　曰反徃以驗來¶
巇者罅也罅者⬤也⬤者成大隙也¶
　隙大則崩毁將至故宜有以抵之也¶
巇始有眹可抵而塞可抵而却可抵而息可¶
抵而匿可抵而得此謂抵巇之理也¶
　眹者隙之將兆謂其微也自中成者可抵¶
　而塞自外來者可抵而却自下生者可抵¶
　而息其萌微者可抵而匿都不可治者可<md:KR5d0048_HFL_001-021b>¶
<pb:KR5d0048_SBCK_001-21a>
　抵而得深知此五者然後善抵巇之理也¶
事之危也聖人知之獨保其用因化⬤事通¶
逹計謀以識細微¶
　形而上者謂之聖人故危兆⬤形朗然先¶
　覺旣明且哲故獨保其用也因化⬤事隨¶
　機逞術通逹計謀以經緯識微而預防之¶
　也¶
經起秋毫之未揮之於太山之本¶
　漢髙祖以布衣登皇帝位殷湯由百里而¶
　馭萬⬤經始也揮動也<md:KR5d0048_HFL_001-022a>¶
<pb:KR5d0048_SBCK_001-21b>
其施外兆萌牙孽之謀皆由抵巇抵巇隙爲¶
道術¶
　言化政施外兆萌牙孽之時託聖謀而計¶
　起盖由善抵巇之理故能不失其機然則¶
　巇隙旣發乃可行道術故曰抵巇隙爲道¶
　術也¶
天下分錯上無明主公侯無道徳則小人讒¶
賊賢人不用聖人竄匿貪利詐僞者作君臣¶
相惑土崩瓦解而相伐射父子離散乖亂反¶
目是謂萌牙巇罅<md:KR5d0048_HFL_001-022b>¶
<pb:KR5d0048_SBCK_001-22a>
　此謂亂政萌牙爲國之巇罅伐射謂相攻¶
　伐而激射¶
聖人見萌牙巇罅則抵之以法世可以治則¶
抵而塞之不可治則抵而得之或抵如此或¶
抵如彼或抵反之或抵覆之¶
　如此謂抵而塞之如彼謂抵而得之反之¶
　謂助之爲理覆之謂因取其國¶
五帝之政抵而塞之三王之事抵而得之¶
　五帝之政世間猶可理故曰抵而塞之是¶
　以有禪讓之事三王之事世間不可理故<md:KR5d0048_HFL_001-023a>¶
<pb:KR5d0048_SBCK_001-22b>
　曰抵而得之是以有征伐之事也¶
諸侯相抵不可勝數當此之時能抵爲右¶
　謂五伯時右由上也¶
自天地之合離終始必有巇隙不可不察也¶
　合離謂否泰言天地之道正觀尚有否泰¶
　爲之巇隙又況於人乎故曰不可不察也¶
察之以捭闔能用此道聖人也¶
　捭闔亦否泰也體大道以經人事者聖人¶
　也¶
聖人者天地之使也<md:KR5d0048_HFL_001-023b>¶
<pb:KR5d0048_SBCK_001-23a>
　後天而奉天時故曰天地之使也¶
世無可抵則深隱而待時時有可抵則爲之¶
謀可以上合可以檢下¶
　上合謂抵而塞之助時爲治檢下謂抵而¶
　得之束手歸已也¶
能因能循爲天地守神¶
　言能因循此道則大寶之位可居故能爲¶
　天地守其神祀也¶¶
⬤谷子卷上¶
<md:KR5d0048_HFL_002-001a>¶
<pb:KR5d0048_SBCK_002-1a>
⬤
