# -*- mode: mandoku-view; -*-
#+DATE: 2015-08-29 01:15:01.324478
#+TITLE: 鬼穀子
#+PROPERTY: DZID  DZ1025
#+PROPERTY: SOURCE  正統道藏，三家本，1988，21—669 三卷 太玄部
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5d0048_SJB_003-210690a>
#+PROPERTY: JUAN 3
#+PROPERTY: ID KR5d0048
<pb:KR5d0048_HFL_003-001a>¶
鬼谷子卷下甚三¶
　　　本經隂符七篇(隂符者私志於内物/應於外若合符契故)¶
　　　(曰隂符由本以/經未故曰本經)¶
盛神法五龍¶
　五龍五行之龍也龍則變化無窮神則隂¶
　陽不測故盛神之道法五龍也¶
盛神中有五氣神爲之長心爲之舍德爲之¶
人飬神之所歸諸道¶
　五氣五藏之氣也謂神魂魄精志也神居¶
　四者之中故爲之長心能舍容故爲之舍¶
<pb:KR5d0048_HFL_003-001b>¶
　德能制邪故爲之人然養事之宜歸之於¶
　道¶
道者天地之始一其紀也物之所造天之所¶
生包宏無形化氣先天地而成莫見其形莫¶
知其名謂之神靈¶
　無名天地之始故曰道者天地之始也道¶
　始所生者一故曰一其紀也言天道混成¶
　隂陽陶鑄萬物以之造化天地以之生成¶
　包容弘厚莫見其形至於化育之氣乃先¶
　天地而成不可以狀貌詰不可以名字尋¶
<pb:KR5d0048_HFL_003-002a>¶
　妙萬物而爲言者也是以謂之神靈¶
故道者神明之源一其化端是以德飬五氣¶
心能得一乃有其術¶
　神明禀道而生故曰道者神明之源也化¶
　端不一有時不化故曰一其化端也循理¶
　有成謂之德五氣各能循理則成功可致¶
　故曰德養五氣也一者無爲而自然者也¶
　心能無爲其術自生故曰心能得一乃有¶
　其術也¶
術者心氣之道所由舍者神乃爲之使¶
<pb:KR5d0048_HFL_003-002b>¶
　心氣合自然之道乃能生術術之有道由¶
　舍則神乃爲之使¶
九竅十二舍者氣之門户心之總攝也生受¶
之天謂之眞人眞人者與天爲一¶
　十二者謂目見色耳聞聲鼻受香口知味¶
　身覺觸意思事根境互相停舍故曰十二¶
　舍也氣候由之出入故曰氣之門户也唯¶
　心之所操秉故曰心之總攝也凡此皆受¶
　之於天不虧其素故曰眞人眞人者體同¶
　於天故曰與天爲一也¶
<pb:KR5d0048_HFL_003-003a>¶
而知之者内修鍊而知之謂之聖人聖人者¶
以類知之¶
　内修鍊謂假學而知之者也然聖人雖聖¶
　猶假學而知假學即非自然故曰以類知¶
　之也¶
故人與生一出於化物¶
　言人相與生在天地之間其得一耳既出¶
　之後隨物而化故有不同也¶
知類在竅有所疑惑通於心術術必有不通¶
　竅謂孔竅也言之事類在於九竅然竅之¶
<pb:KR5d0048_HFL_003-003b>¶
　所疑必與術相通若乃心無其術術必不¶
　通也¶
其通也五氣得養務在舍神此之謂化¶
　心術能通五氣自養然養五氣者務令來¶
　歸舍神既來舍自然隨理而化也¶
化有五氣者志也思也神也德也神其一長¶
也靜和者養氣飬氣得其和四者不衰四邊¶
威勢無不爲存而舍之是謂神化歸於身謂¶
之眞人¶
　言能化者在於全五氣神其一長者言能¶
<pb:KR5d0048_HFL_003-004a>¶
　齊一志思而君長之神既一長故能靜和¶
　而養氣氣既養德必和焉四者志思神德¶
　也四者能不衰則四邊威勢無有不爲常¶
　存而舍之則神道變化自歸於身神化歸¶
　身可謂眞人¶
眞人者同天而合道執一而養産萬類懷天¶
心施德養無爲以包志慮思意而行威勢者¶
也士者通達之神盛乃能養志¶
　一者無爲也言眞人養産萬類懷抱天心¶
　施德養育皆以無爲爲之故曰執一而産¶
<pb:KR5d0048_HFL_003-004b>¶
　養萬類至於志意思慮運行威勢莫非自¶
　然循理而動故曰無爲以包也然通達此¶
　道其唯善爲士乎既能盛神然後乃可養¶
　志者也¶
養志法靈龜¶
　志者察是非龜者知吉凶故曰養志法靈¶
　龜¶
養志者心氣之思不達也¶
　言以心氣不達故須養志以求通也¶
有所欲志存而思之志者欲之使也欲多志¶
<pb:KR5d0048_HFL_003-005a>¶
則心散心散則志衰志衰則思不達也¶
　此明縱欲者不能養氣志故所思不達者¶
　也¶
故心氣一則欲不偟欲不偟則志意不衰志¶
意不衰則思理達矣¶
　此明寡欲者能養其志故思理達矣¶
理達則和通和通則亂氣不煩於胷中¶
　和通則莫不調暢故亂氣自消¶
故内以養氣外以知人養志則心通矣知人¶
則分職明矣¶
<pb:KR5d0048_HFL_003-005b>¶
　心通則一身泰職明則天下平¶
將欲用之於人必先知其養氣志知人氣盛¶
衰而養其氣志察其所安以知其所能¶
　將欲用之於人謂之養志之術用人也養¶
　志則氣盛不養則氣衰盛衰既形則其所¶
　安所能可知矣然則善於養志者其唯寡¶
　欲乎¶
志不養心氣不固心氣不固則思慮不達思¶
慮不達則志意不實志意不實則應對不猛¶
應對不猛則失志而心氣虚志失而心氣虚¶
<pb:KR5d0048_HFL_003-006a>¶
則喪其神矣¶
　此明喪神始於志不養也¶
神喪則髣髴髣髴則參會不一¶
　髣髴不精明之貌參會謂志心神三者之¶
　交會也神不精明則多違錯故參會不得¶
　其一¶
養志之始務在安己己安則志意實堅志意¶
實堅則威勢不分神明常固守乃能分之¶
　安者謂少欲而心安也威勢既不分散神¶
　明常來固守如此則威精分勢震動物也¶
<pb:KR5d0048_HFL_003-006b>¶
　上分謂散亡也下分謂我有其威而能動¶
　彼故曰乃能分也¶
實意法螣蛇¶
　意有委曲蛇能屈伸故實意法螣蛇也¶
實意者氣之慮也¶
　意實則氣平氣平則慮審故曰實意者氣¶
　之慮¶
心欲安靜慮欲深遠心安靜則神明榮慮深¶
遠則計謀成神明榮則志不可亂計謀成則¶
功不可間¶
<pb:KR5d0048_HFL_003-007a>¶
　智不可亂故能成其計謀功不可間故能¶
　寧其邦國¶
意慮定則心遂安則其所行不錯神者得則¶
凝¶
　心安則物無爲而順理不思而玄覽故雖¶
　心之所不錯神自得之得之則無不成矣¶
　凝者成也¶
識氣寄姦邪得而倚之詐謀得而惑之言無¶
由心矣¶
　寄謂客寄言氣非眞但客寄耳故姦邪得¶
<pb:KR5d0048_HFL_003-007b>¶
　而倚之詐謀得而惑之如此則言皆胷臆¶
　無復由心矣¶
故信心術守眞一而不化待人意慮之交會¶
聽之候之也¶
　言心術誠明而不虧眞一守固而不化然¶
　後待人接物彼必輸誠盡意智者慮能明¶
　者獻策上下同心故能交會也用天下之¶
　耳聽故物候可知矣¶
計謀者存亡樞機慮不會則聽不審矣候之¶
不得計謀失矣則意無所信虚而無實¶
<pb:KR5d0048_HFL_003-008a>¶
　計得則存計失則亡故曰計謀者存亡之¶
　樞機慮不合物則聽者不爲己聽不審著¶
　聽既不審候豈得哉乖候而謀非失而何¶
　計既失矣意何所恃惟有虚僞無復誠實¶
　故計謀之慮務在實意實意必從心術始¶
　故曰必在心術始也¶
無爲而求安靜五臟和通六腑精神魂魄固¶
守不動乃能内視反聽定志思之大虚待神¶
往來¶
　言欲求安心之道必寂澹無爲如此則五¶
<pb:KR5d0048_HFL_003-008b>¶
　臟安靜六腑通和精神魂魄各守所司澹¶
　然不動則可以内視無形反聽無聲志慮¶
　定太虚至神明千萬往來歸於己也¶
以觀天地開闢知萬物所造化見隂陽之終¶
始原人事之政理不出户而知天下不窺牖¶
而見天道不見而命不行而至¶
　唯神也寂然不動感而遂通天下之故能¶
　知於不知見於不見豈待出户牖闚之然¶
　後知見哉固以不見而命不行而至也¶
是謂道知以通神眀應於無方而神宿矣¶
<pb:KR5d0048_HFL_003-009a>¶
　道無思也無爲也然則道知者豈用知而¶
　知哉以其無知故能通神明應於無方而¶
　神來舍矣宿猶舍也¶
分威法伏熊¶
　精虚動物謂之威發近震遠謂之分熊之¶
　搏擊必先伏而後動故分威法伏熊¶
分威者神之覆也¶
　覆猶衣被也震神明衣被然後其職可分¶
　也¶
故靜固志意神歸其舍則威覆盛矣¶
<pb:KR5d0048_HFL_003-009b>¶
　言致神之道必須靜意固志自歸其舍則¶
　神之威覆隆盛矣舍者志意之宅也¶
威覆盛則内實堅内實堅則莫當莫當則能¶
　以分人之威而動其勢如其天¶
　外威既盛則内志堅實表裏相副誰敢當¶
　之物不能當之物不能當則我之威分矣¶
　威分動則物皆肅然畏其人之若天也¶
以實取虚以有取無若以鎰稱珠¶
　言威勢既盛人物肅然是我實有而彼虚¶
　無故能以我實取彼虚以我有取彼無取¶
<pb:KR5d0048_HFL_003-010a>¶
　之也動必相應猶稱珠以成鎰二十四銖¶
　爲鎰者也¶
故動者必隨唱者必和撓其一指觀其餘次¶
動變見形無能間者¶
　言威分勢震物猶風故能動必有隨唱必¶
　有和但撓其指以名呼之則羣物畢至然¶
　徐徐以次觀其餘衆猶性安之各令得所¶
　於是風以動之變以化之猶泥之在鈞羣¶
　器之形自見如此則天下樂推而不厭誰¶
　能間之也¶
<pb:KR5d0048_HFL_003-010b>¶
審於唱和以間見間動變明而威可分¶
　言審識唱和之理故能有間必知我既知¶
　間亦既見間即能間故能明於動變而威¶
　可分者¶
將欲動變必先飬志伏意以視間¶
　既能養志伏意視之其間則變動之術可¶
　成矣¶
知其固實者自養也讓己者飬人也故神存¶
兵亡乃爲之形勢¶
　謂自知志意固實者此可以自養也能行¶
<pb:KR5d0048_HFL_003-011a>¶
　禮讓於己者乃可以養人也如此則神存¶
　於内兵亡於外乃可爲之形勢也¶
散勢法鷙鳥¶
　勢散而後物服猶鳥擊禽獲故散勢法鷙¶
　鳥也¶
散勢者神之使也¶
　勢由神發故勢者神之使¶
用之必循間而動¶
　無間則勢不行故用之必循間而動¶
威肅内盛推間而行之則勢散¶
<pb:KR5d0048_HFL_003-011b>¶
　言威敬内盛行之又因間而發則勢自然¶
　而散矣¶
夫散勢者心虚志溢¶
　心虚則物無不包志溢則事無不决所以¶
　能散其勢¶
意失威勢精神不專其言外而多變¶
　志意衰微而失勢精神挫衄而不專則言¶
　疏外而譎變¶
故觀其志意爲度數乃以揣說圖事盡圓方¶
齊長短¶
<pb:KR5d0048_HFL_003-012a>¶
　知其志意隆替然後可爲之度數度數既¶
　立乃後揣說之圖其事也必盡圓方之理¶
　齊短長之用也¶
無則不散勢散勢者待間而動動勢分矣¶
　散不得間則勢不行故散勢者待間而動¶
　動而得間勢自分矣¶
故善思間者必内精五氣外視虚實動而不¶
失分散之實¶
　五氣内精然後可以外察虚實之理不失¶
　則間必可知有間必知故能不失分散之¶
<pb:KR5d0048_HFL_003-012b>¶
　實也¶
動則隨其志意知其計謀¶
　計謀者志意之所成故隨其志意必知其¶
　計謀也¶
勢者利害之决權變之威勢敗者不以神肅¶
察也¶
　神不肅察所以勢敗¶
轉圓法猛獸¶
　言聖智之不窮若轉圓之無止轉圓之無¶
　止猶獸威無盡故轉圓法猛獸¶
<pb:KR5d0048_HFL_003-013a>¶
轉圓者無窮之計無窮者必有聖人之心以¶
原不測之智以不測之智而通心術¶
　聖心若鏡物感斯應故不測之智心術之¶
　要可通也¶
而神道混沌爲一以變論萬義類說義無窮¶
　既以聖心原不測通心術故雖神道混沌¶
　妙物杳冥而能類其萬類之變說無窮之¶
　義也¶
智略計謀各有形容或圓或方或隂或陽或¶
吉或凶事類不同¶
<pb:KR5d0048_HFL_003-013b>¶
　事至然後謀興謀興然後事濟事無常准¶
　故形容不同圓者運而無窮方者止而有¶
　分隂則潛謀未兆陽則功用斯彰吉則福¶
　至凶則禍來凡此事皆反覆故曰事類¶
　不同者也¶
故聖人懷此之用轉圓而求其合¶
　此謂所謀圓方以下六事既有不同或多¶
　乖謬故聖人法轉圓之思以求順通合也¶
故興造化者爲始動作無不包大道以觀神¶
明之域¶
<pb:KR5d0048_HFL_003-014a>¶
　聖人體道以爲用其動也神其隨也天故¶
　興造教化其功動作先合大道之理以稽¶
　神明之域神道不違然後發施號令¶
天地無極人事無窮各以成其類見其計謀¶
必知其吉凶成敗之所終也¶
　天地則獨長且乆故無極人事則吉凶相¶
　生故無窮天地以日月不過陵谷不遷爲¶
　成人事以長保元亨考終厥命爲成故見¶
　其計謀之得失則吉凶成敗之所終皆可¶
　知也¶
<pb:KR5d0048_HFL_003-014b>¶
轉圓者或轉而吉或轉而凶聖人以道先知¶
存亡乃知轉圓而從方¶
　言吉凶無常准故取類轉圓然聖人坐忘¶
　遺鑒體同乎道故先知存亡之所在乃後¶
　轉圓而從其方棄凶而從吉方謂存亡之¶
　所在也¶
圓者所以合語方者所以錯事轉化者所以¶
觀計謀接物者所以觀進退之意¶
　圓者通變不窮故能合彼此之語方者分¶
　位斯定故可錯有爲之事轉化者改禍爲¶
<pb:KR5d0048_HFL_003-015a>¶
　福故可觀計謀之得失接物者順通人情¶
　故可以觀進退之意是非之事也¶
皆見其會乃爲要結以接其說也¶
　謂上四者必見會之變然後總其綱要而¶
　結之則情僞之說可接引而盡矣¶
損兌法靈蓍¶
　老子曰塞其兌河上公曰兌目也莊子曰¶
　心有眼然則兌者謂以心眼察理也損者¶
　謂减損他慮專以心察也兌能知得失著¶
　能知休咎故損兌法靈著也¶
<pb:KR5d0048_HFL_003-015b>¶
損兌者幾危之决也¶
　幾危之理兆動之微非心眼莫能察見故¶
　曰損兌者幾危之决也¶
事有適然物有成敗幾危之動不可不察¶
　適然者有時而然也物之成敗有時而然¶
　幾危之動自微至著若非情適遠心知機¶
　玄覽則不能知於未兆察於未形使風濤¶
　潜駭危機宻發然後河海之量堙爲窮流¶
　一簣之積疊成山嶽不謀其始雖悔何之¶
　故曰不可不察¶
<pb:KR5d0048_HFL_003-016a>¶
故聖人以無爲待有德言察辭合於事¶
　夫聖人者勤於求賢宻於任使故端拱無¶
　爲以待有德之士士之至也必敷奏以言¶
　故曰言察辭也又明試以功故曰合於事¶
　也¶
兌者知之也損者行之也¶
　用其心眼故能知之减損他慮故能行之¶
損之說之物有不可者聖人不爲辭也¶
　言减損之說及其所說之物理有不可聖¶
　人不生辭以論¶
<pb:KR5d0048_HFL_003-016b>¶
故智者不以言失人之言故辭不煩而心不¶
虚志不亂而意不邪¶
　智者聽輿人之訟采芻蕘之言雖復辨周¶
　萬物不自說也故不以己能言而棄人之¶
　言既有衆言故辭當而不煩還任衆心故¶
　心誠而不僞心誠言當志意豈復亂哉¶
當其難易而後爲之謀自然之道以爲實¶
　失事而後謀生改常而後計起故心當其¶
　難易之際然後爲之謀謀失自然之道則¶
　事廢而功虧故必因自然之道以爲用謀¶
<pb:KR5d0048_HFL_003-017a>¶
　之實也¶
圓者不行方者不止是謂大功益之損之皆¶
爲之辭¶
　夫謀之妙者必能轉禍爲福因敗成功追¶
　彼而成我也彼用圓者謀令不行彼用方¶
　者謀令不止然則圓行方止理之常也吾¶
　謀既發彼不得其常豈非大功哉至於謀¶
　之損益皆爲生辭以論其得失也¶
用分威散勢之權以見其兌威其機危乃爲¶
之决¶
<pb:KR5d0048_HFL_003-017b>¶
　夫所以能分威散勢者心眼之由也心眼¶
　既明機危之威可知之矣既知之然後能¶
　决之¶
故善損兌者譬若决水於千仞之堤轉圓石¶
於萬仞之谿¶
　言善損慮以專心眼者見事審得理明意¶
　决而不疑志雄而不滯其猶决水轉石誰¶
　能當禦哉¶
持樞¶
　樞者居中以運外處近而制遠主於轉動¶
<pb:KR5d0048_HFL_003-018a>¶
　者也故天之北辰謂天樞門之運轉者謂¶
　之户樞然則持樞者動運之柄以制物也¶
持樞謂春生夏長秋收冬藏天之正也¶
　言春夏秋冬四時運行不爲而自然也不¶
　爲而自然所以爲正也¶
不可干而逆之逆之者雖成必敗¶
　言理所必有物之自然者靜而順之則四¶
　時行焉萬物生焉若乃干其時令逆其氣¶
　候成者猶敗况未成者元亮曰含氣之類¶
　順之必悅逆之必怒况天爲萬物之尊而¶
<pb:KR5d0048_HFL_003-018b>¶
　逆之¶
故人君亦有天樞生飬成藏¶
　言人君法天以運動故曰亦有天樞然其¶
　生養成藏天道之行也人事之正亦復不¶
　别耳¶
亦復不别干而逆之逆之雖盛必衰此天道¶
人君之大綱也¶
　言干天之行逆人之正所謂倒置之曰道¶
　非義而何此持樞之術恨太簡促暢理不¶
　盡或篇簡脫爛本不能全也¶
<pb:KR5d0048_HFL_003-019a>¶
中經¶
　謂由中以經外發於心本以彌縫於物者¶
　也故曰中經¶
中經謂振窮趍急施之能言厚德之人救物¶
執窮者不忘恩也¶
　振起也趍向也物有窮急當振起而向護¶
　之乃其施之必在能言之士厚德之人若¶
　能救彼拘執則窮者懷終不忘恩也¶
能言者儔善博惠¶
　儔類也謂能言之士解紛救難雖不失善¶
<pb:KR5d0048_HFL_003-019b>¶
　人之類而能博行恩惠也¶
施德者依道¶
　言施德之人勤能修理所爲不失道也¶
而救拘執者飬使小人¶
　言小人在拘執而能救養之則小人可得¶
　而使也¶
蓋士當世異時或當因免闐坑或當伐害能¶
言或當破德爲雄或當抑拘成罪或當戚戚¶
自善或當敗敗自立¶
　闐坑謂將有兵難轉使溝壑士或有所因¶
<pb:KR5d0048_HFL_003-020a>¶
　而能免斯禍者伐害能言謂小人之道讒¶
　人罔極故能言之士多被戮害破德爲雄¶
　謂毁文德崇兵戰抑拘成罪謂人不章横¶
　被縲絏戚善謂天下蕩蕩無復綱紀而賢¶
　者守死善道眞心不踰所謂歲寒然後知¶
　松栢後彫也敗敗自立謂天未悔禍危敗¶
　相仍君子窮而必通終能自立若管仲者¶
　也¶
故道貴制人不貴制於人也制人者握權制¶
於人者失命¶
<pb:KR5d0048_HFL_003-020b>¶
　貴有術而制人不貴無術而爲人所制者¶
　也¶
是以見形爲容象體爲貌聞聲和音解仇鬭¶
郄綴去却語攝心守義¶
　此總其目下别序之¶
本經記事者紀道數其變要在持樞中經¶
　此總言本經持樞中經之義言本經紀事¶
　但紀道數而已至於權變之要乃在持樞¶
　中經也¶
見形爲容象體爲貌者謂爻爲之生也¶
<pb:KR5d0048_HFL_003-021a>¶
　見彼形象其體即知其容貌者謂用爻卦¶
　占而知之也¶
可以影響形容象貌而得之也¶
　謂彼人之無守故可以影響形容象貌占¶
　而得之¶
有守之人目不視非耳不聽邪言必詩書行¶
不僻淫以道爲形以聽爲容貌莊色温不可¶
象貌而得也如是隱情塞郄而去之¶
　有守之人動皆正直舉無淫僻厥後昌盛¶
　暉光日新雖有辯士之舌無從而得發故¶
<pb:KR5d0048_HFL_003-021b>¶
隱情塞郄閉藏而去之¶
聞聲和音謂聲氣不同則恩受不接故商角¶
不二合徵羽不相配¶
　商金角木徵火羽水遞相尅食性氣不同¶
　故不相配合也¶
能爲四聲主者其唯宫乎¶
　宫則土也土主四季四者由之以生故爲¶
　四聲主也¶
故音不和則不悲不是以聲散傷醜害者言¶
必逆於耳也¶
<pb:KR5d0048_HFL_003-022a>¶
　散傷醜害不和之音音氣不和必與彼乖¶
　故言其必逆於耳¶
雖有美行盛譽不可比目合翼相須也此乃¶
氣不合音不調者也¶
　言若音氣乖彼雖行譽美盛非彼所好則¶
　不可如比目之魚合翼之鳥兩相須也其¶
　有能令兩相求應不與同氣者乎¶
解仇鬭郄謂解羸微之仇鬭郄者鬭强也¶
　辨說之道其猶張弓高者抑之下者舉之¶
　故羸微爲仇從而解之强者爲郄從而鬭¶
<pb:KR5d0048_HFL_003-022b>¶
　之也¶
强郄既鬭稱勝者高其功盛其勢¶
　鬭而盛者從而高其功盛其勢也¶
弱者哀其負傷其卑行其名耻其宗¶
　鬭而弱者從而哀其負劣傷其卑小污下¶
　其名耻辱其宗也¶
故勝者鬭其功勢苟進而不知退¶
　知進而不知退必有亢龍之悔¶
弱者聞哀其負見其傷則强大力倍死而是¶
也¶
<pb:KR5d0048_HFL_003-023a>¶
　弱者聞我哀傷則勉强其力倍意致死爲¶
　我爲是也¶
郄無極大禦無强大則皆可脅而并¶
　言雖爲郄非能强大其於扞禦亦非强大¶
　如是者則以兵威脅令從己而并其國也¶
綴去者謂綴已之繫言使有餘思也¶
　繫屬也謂已令去而欲綴其所屬之言令¶
　後思而同也¶
故接貞信者稱其行厲其志言可爲可復會¶
之期喜¶
<pb:KR5d0048_HFL_003-023b>¶
　欲令去後有思故接貞信之人稱其行之¶
　盛美厲其志令不怠謂此美行必可常爲¶
　必可報復會通其人必令至於喜悅者也¶
以他人之庶引驗以結往明疑疑而去之¶
　言既稱行厲志令其喜悅然後以他人庶¶
　幾於此者引之以爲成驗以結已往之心¶
　又明已疑疑至誠如是而去之必思而不¶
　忘也¶
却語者察伺短也¶
　言却語之道必察伺彼短也¶
<pb:KR5d0048_HFL_003-024a>¶
　故言多必有數短之處識其短驗之¶
　言多不能無短既察知其短必記識¶
　之以取驗之相也¶
動以忌諱示以時禁¶
　既有其短則以忌諱動之時禁示之其人¶
　因以懷懼¶
然後結以安其心收語蓋藏而却之¶
　其人既以懷懼必有求服之情然後結以¶
　誠信以安其懼心其向語蓋利而却之則¶
　其人之恩威固以深矣¶
<pb:KR5d0048_HFL_003-024b>¶
無見己之所不能於多方之人¶
　既藏向語又戒之曰勿於多方人前見其¶
　所不能也¶
攝心者謂逢好學伎術者則爲之稱遠¶
　欲將攝取彼心見其好學伎術則爲作聲¶
　譽令遠近知之也¶
方驗之道驚以奇怪人繫其心於己¶
　既爲作聲譽方且以道驗其伎術又以奇¶
　怪從而驚動之如此則彼人心繫於己也¶
效之於人驗去亂其前吾歸誠於己¶
<pb:KR5d0048_HFL_003-025a>¶
　人既繫心於己又效之於時人驗之於往¶
　賢然後更理其前所爲謂之曰吾所以然¶
　者歸誠於彼人之己如此則賢人之心可¶
　得而攝亂者理也¶
遭淫色酒者爲之術音樂動之以爲必死生¶
日少之憂¶
　言將欲攝愚人之心見淫酒色者爲之術¶
　音樂之可說又以過於酒色必之死地生¶
　日減少以此可憂之事以感動之也¶
喜以自所不見之事終可以觀漫瀾之命使¶
<pb:KR5d0048_HFL_003-025b>¶
有後會¶
　又以音樂之事彼所不見者以喜悅之言¶
　終以可觀何必淫於酒色若能好此則性¶
　命漫瀾而無極終會於永年愚人非可以¶
　道勝說故推音樂可以攝其心¶
守義者謂守以人義探心在内以合也¶
　義宜也宜探其内心隨其人所宜遂人所¶
　欲以合之也¶
探心深得其主也從外制内事有繫曲而隨¶
也¶
<pb:KR5d0048_HFL_003-026a>¶
　既探知其心所以得主深也得心既深故¶
　能從外制内内由我制則何事不行故事¶
　有所屬莫不由隨之也¶
故小人比人則左道而用之至能敗家奪國¶
　小人以探心之術來比於君子必以左道¶
　用權凡事非公正者皆曰小人反道亂常¶
　害賢伐善所用者左所違者公百慶昏亡¶
　萬機曠紊家破國奪不亦宜乎¶
非賢智不能守家以義不能守國以道聖人¶
所貴道微妙者誠以其可以轉危爲安救亡¶
<pb:KR5d0048_HFL_003-026b>¶
使存也¶
　道謂中經之道也¶
¶
¶
鬼谷子卷下¶
